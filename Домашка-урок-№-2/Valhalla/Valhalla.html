<!DOCTYPE html>
<html lang="en">

<head>
  <meta charset="UTF-8" />
  <meta name="viewport" content="width=device-width, initial-scale=1.0" />
  <title>Document</title>
</head>

<body>
  <style>
    body {
      background-image: url("../img/1123549.jpg");
      background-repeat: no-repeat;
      background-size: cover;
    }
  </style>
  <span>Assassin's Creed Valhalla (укр. Кредо Асасина: Вальгалла) — багатоплатформна відеогра жанру рольового бойовика
    та стелс, розроблена компанією «Ubisoft» та видана 17 листопада 2020 року. Є дванадцятою грою в серії відеоігор
    Assassin's Creed. Основні події гри розгортаються в добу вікінгів. У 873 році нашої ери Ейвор (чоловік або жінка)
    приводить своїх однодумців з Норвегії на оселення у середньовічній Англії. Це призводить до конфлікту з
    англосаксонськими королівствами. Виборюючи незалежність для свого королівства, Ейвор виявляє, що за цими подіями
    стоїть таємний Орден Стародавніх і план зниклої цивілізації ісу на своє відродження. Як і попередні ігри в серії,
    Вальгалла містить також сюжету лінію у сучасному світі, яка слідує за Лейлою Гассан, героїнею, яка вже з'являлась у
    Assassin's Creed Origins та Assassin's Creed Odyssey. <br /><br /> Ігровий процес <br /><br /> Ця гра зосереджена на
    експансії вікінгів у IX столітті нашої ери та відбувається за Ейвора — чоловіка або жінку на вибір гравців.
    Пропонується обрати стать персонажа на початку, або доручити це комп'ютеру. Тоді в певних сценах Ейвор поставатиме
    або чоловіком, або жінкою — як відповідніше до ситуації. Підґрунтям слугує те, що в ДНК людини, опізнаної як Ейвор,
    не збереглося інформації про стать. Ейвор, виконуючи завдання інших персонажів, будує нове майбутнє для свого клану.
    Світ гри поділений на кілька королівств і князівств, у кожному з яких є свій набір завдань. Центральним є Равенсторп
    — молоде королівство, засноване вікінгами в Англії, куди Ейвор повертається, щоб отримати нові завдання та
    винагороду. Бойова система поглиблена механікою витривалості. Витривалість витрачається на блокування ворожих
    ударів, ухиляння та сильні удари. Як в Odyssey, адреналін накопичується в бою і дозволяє потім виконати особливу
    потужну атаку. Функцію «Орлиного зору» тут виконує ручний ворон Сунін, з допомогою якого Ейвор бачить з висоти де
    розташовані об'єкти, що становлять інтерес. Зі зброї Ейвор може користуватися сокирами (одноручними та дворучними),
    мечами, кістенями, бойовими молотами, списами, луками, а також захищатися щитами. Дозволяється брати по зброї в
    кожну руку. В ковалів зброя і броня вдосконалюються за добуті ресурси. Як і в попередній грі, знаходячи стародавні
    реліквії (в цій грі представлені римськими старожитностями) чи здобуваючи мисливські трофеї, можна отримати нове
    оформлення для своєї зброї та спорядження. Щоб добути ресурси для розбудови Рейвенсторпа, Ейвор з соратниками можуть
    здійснювати набіги на окремі локації, наприклад, селища та монастирі. До деяких можна дістатися, використовуючи
    корабель. У Рейвенсторпі потім зводяться споруди, які приносять певну користь. Так, кузня дозволяє вдосконалювати
    зброю, бараки — наймати нових воїнів, стайня — брати коней для їзди верхи, корабельня (верф) — удосконалювати
    корабель тощо. Крім того, Рейвенсторп можна просто прикрашати. <br /><br /> Сюжет <br /><br /> Тут наведено основний
    сюжет гри за Ейвора-чоловіка. Через рік після знайдення Лейлою Гассан Скіпетра Гермеса магнітне поле Землі починає
    спотворюватись, впливаючи на орбітальні супутники та клімат. Асасини отримують таємничий сигнал, що веде до Новій
    Англії, де Лейла Гассан, Шон Гастінгс і Ребекка Крейн знаходять поховання вікінгів. Лейла користується пристроєм
    «Анімусом», щоб переглянути спогади вікінга, сховані в його генетичній пам'яті. У Норвегії 855 року під час бенкету
    на честь короля Стурбйорна з клану Ворона, на поселення нападає воєначальник-вигнанець Кьотве Жорстокий. Дитина
    Ейвор Варінсдоттір намагається допомогти відбити атаку. Батько Ейвора, Варін, здається в обмін на безпеку свого
    народу, що його дружина вважає за ганебний вчинок. Кьотве вбиває Варіна та, не дотримавшись обіцянки, починає в
    місті різанину. Ейвор рятується завдяки Сігурду, сину Стурбйорна. Опинившись у лісі, Ейвор втрачає коня і зазнає
    нападу вовка, але переживає видіння, що прикликає двох воронів, завдяки яким Ейвор убиває вовка. В цей момент
    «Анімус» дає збій, оскільки не може зчитати інформацію про стать дитини. Система пропонує Лейлі та гравцям обрати:
    вважати, що Ейвор хлопчик або дівчинка. Минає 17 років, дорослий Ейвор, усиновлений Стурбйорном та його кланом, в
    ході переслідування Кьотве опиняється в полоні. Йому вдається втекти та розшукати своїх товаришів, а потім повести
    їх у контратаку. Хоча Кьотве тікає, Ейвору вдається отримати батькову сокиру. Доторкнувшись до сокири, Ейвор бачить
    видіння про бога Одіна, що приводить його до провидиці Валки. Провидиця показує Ейвору інше видіння, де Сіґурд
    втрачає руку, а потім його зжерає міфічний вовк Фенрір. Валка тлумачить видіння так, що Ейвор зрадить Сігурда. Але
    той відмовляється в це повірити. Стурбьйорн сварить Ейвора за необдуманий напад на Кьотве, адже це загрожує стати
    приводом для відкритої війни, яку клан не зможе виграти. Сіґурд тим часом повертається з дворічного походу разом з
    загадковими іноземцями з Візантії — асасинами Басимом і Хайтамом. Сіґурд дарує Ейвору прихований клинок, подарунок
    від Басима. Ейвор одягає його на зовнішній бік руки, щоб битися відкрито і не відрізати палець, як це роблять
    асасини. Вікінги, попри наказ Стурбйорна, нападають на Кьотве та відвойовують селище клану Воронів. Потім прибуває
    король Гаральд, який пропонує підтримку в усуненні Кьотве. Басим і Хайтам пояснюють Ейвору, що вони пішли за
    Сігурдом до Норвегії, щоб убити Кьотве, але погоджуються аби саме Ейвор убив його. Гаральд надсилає на підмогу свої
    війська, Сіґурд веде армію на штурм твердині Кьотве. Ейвор приєднується до штурму та вбиває Кьотве в бою. Після
    перемоги Гаральд оголошує про намір об'єднати всю Норвегію в єдине королівство під своєю владою. Стербьйорн присягає
    Гаральду на вірність, чим обурює Сігурда, який очікував успадкувати корону свого батька. Сіґурд з Ейвором забирають
    вірних їм людей і пливуть в Англію, щоб заснувати там власне королівство. Клан Ворона поселяється в занедбаному
    таборі вікінгів у Мерсії і називає його Рейвенсторп. За допомоги Ейвора клан укладає союзи з місцевими кланами
    вікінгів та саксонськими королівствами. Ейвор зустрічає таких лідерів, як Івар, Гальфдан і Убба Рагнарссон, Ґутрум
    та Кеольвульф Мерсійський. Тим часом Хайтам розкриває, що їхні вороги, Орден Стародавніх, мають влив у Англії.
    Асасини звертається за допомогою до Ейвора, щоб той усунув представників Ордена в містах Лондон, Йорвік та
    Вінчестер. У пошуках цілей Ейвор отриує підказки від невідомої особи, що працює під псевдонімом «Бідний соратник
    Христа». Валка дає Ейвору еліксир, який спричиняє видіння, де вікінг потрапляє в Асґард і виявляє себе Одіном, який
    намагається запобігти Раґнареку. В бога Локі виявляється незаконно народжений син Фенрір, що постає в подобі вовка.
    За жорстокість щодо нього, Локі вбиває Одінового сина Бальдра. Одін бачить, що відвернути кінець світу неможливо,
    тому вирушає до Йотунгейму, щоб отримати чарівний мед, який дозволить богам переродитися в нових тілах після
    Раґнареку. Повернувшись до Асґарду та зв'язавши Фенріра, Одін та інші боги — включаючи Тора, Тюра та Фрейю —
    випивають мед та передають свої душі дереву Іґґдрасіль. Локі вони забороняють брати участь у ритуалі. Лейла розуміє,
    що ці видіння насправді показують загибель у давнину цивілізації ісу, а Іґґдрасіль — це суперкомп'ютер, з допомогою
    якого ісу намагалися обрахувати спосіб порятунку від сонячного спалаху. Одін завдяки напрацюванням Міневри зміг
    завантажити свідомість себе та своїх колег в Іґґдрасіль, щоб потім перенести їх у тіла людей (зародки яких містяться
    в капсулах біля Іґґдрасіля). Лейла здогадується, що Локі теж отримав переродження, убивши Бальдра та зайнявши його
    місце при перенесенні свідомості. Сіґурд і Басим виявляють реліквію ісу під назвою Камінь Саг, під впливом якої
    Сіґурд виявляє, що він — перероджений бог. Однак перш ніж він розповідає деталі, його захоплює Фулке, фанатична
    слуга Ордена та піддана короля Альфреда Вессекського, щоб з його допомогою контролювати інші реліквії ісу. Ейвор і
    Басим переслідують Фулке до її твердині і вбивають. Однак, Фулке встигає відрубати Сігурду його праву руку. Сіґурд
    повертається до Норвегії разом з Ейвором. Від матері Валки, Свали, вони дізнаються про прихований храм ісу та
    вирушають туди, щоб довідатися більше про причини своїх видінь. Там Ейвор і Сіґурд підключаються до Іґґдрасіля, що
    переносить їх у симуляцію Вальгалли. Та побачивши там свого батька, Ейвор усвідомлює, що у Вальгаллі він бачить
    власні мрії. Басим повідомляє, що Ейвор, Сіґурд і він сам є реінкарнаціями Одіна, Тюра та Локі відповідно. Басим,
    зрозумівши, що Ейвор — це колишній Одін, нападає на нього, але Ейвору за допомогою Сігурда вдається силоміць
    підключити Басима до симуляції, тим самим знешкодивши. Сіґурд відмовляється від керівництва кланом Ворона та передає
    владу Ейвору. Той може обрати — лишитися в Норвегії, або слідувати за Ейвором назад до Англії. В Англії Ейвор та
    союзники приєднуються до нападу Гутрума на Вессекс. Незважаючи на великі втрати, об'єднані датсько-саксонські сили
    перемагають Альфреда в битві під Чіппенгемом, змушуючи його тікати. Пізніше Ейвор вистежує Альфреда, який
    переховується під виглядом простолюдина в селі Ателіні. Ейвор розкриває, що Альфред є не лише Великим магістром
    Ордена Стародавніх, але й «Бідним соратником Христа». Альфред розповідає як успадкував главенство в Ордені від свого
    брата та батька, але обурений діями Ордена проти християнства, вирішив знищити Орден зсередини. Після знищення
    Ордена Стародавніх, він планує створити новий богобоязливий орден — який в майбутньому стане орденом тамплієрів. В
    сучасності асасини дізнаються зі спогадів Ейвора, що зміни магнітного поля є результатом активації Дезмондом Майлзом
    веж ісу, що захистили планету від сонячного спалаху в 2012 році. Вони досі діють, тому щоб повернути поле до
    нормального стану, Лейла вирушає до норвезького храму, відвіданого раніше Ейвором. Лейла входить у симуляцію
    Вальгалли та зустрічає там Басима. Той повідомляє, що саме він надіслав координати поховання Ейвора, і вказує Лейлі
    як стабілізувати магнітне поле. Лейла виконує інструкції, що супроводжується викидом радіації. Це, в свою чергу,
    звільняє Басима. Далі Лейла стикається в симуляції з істотою Читачем, що виявляється оцифрованою копією Дезмонда.
    Читач показує їй дерево Іґґдрасіль як схему розвилок історії, які він тепер досліджує, щоб обрати оптимальне
    майбутнє для людства. Тим часом Басим викрадає Скіпетр Гермеса, в якому міститься свідомість його коханої Алетейї,
    лікується силою Скіпетра та покидає храм. Лейла, зрозумівши, що без Скіпетра вона загине від радіації, вирішує
    лишитися у симуляції, щоб допомагати Читачеві. Згодом Басим зустрічається з Шоном та Ребеккою та просить зустрітися
    з Вільямом Майлзом. Після того, як вони йдуть, Басим користується «Анімусом», щоб розшукати своїх зниклих дітей.
  </span>
  <video controls width="500" height="500">
    <source src="./video/Valhalla.mp4" type="video/mp4" />
  </video>
</body>

</html>
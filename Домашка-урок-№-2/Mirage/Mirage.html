<!DOCTYPE html>
<html lang="en">

<head>
  <meta charset="UTF-8" />
  <meta name="viewport" content="width=device-width, initial-scale=1.0" />
  <title>Document</title>
</head>

<body>
  <style>
    body {
      background-image: url("../img/1123549.jpg");
      background-repeat: no-repeat;
      background-size: cover;
    }
  </style>
  <span>Assassin's Creed Mirage — відеогра в жанрі пригодницького бойовика, розроблена Ubisoft Bordeaux і видана
    Ubisoft. Вона є тринадцятою основною частиною в серії Assassin's Creed та приквелом Valhalla (2020). Сюжетна
    історія, що розгортається в Багдаді у IX столітті під час Золотої доби ісламу, за кілька десятиліть до подій
    Valhalla, оповідає про Басіма ібн Ісхака — вуличного злодія, який поступово стає повноправним членом Братства
    асасинів, що бореться проти Ордену тамплієрів. Ігровий процес має управління від третьої особи, через яке гравець
    контролює Басіма та виконує завдання для просування сюжетом. Проєкт спочатку планувався як завантажуваний вміст для
    Valhalla, але згодом був реструктурований як окрема частина. Розробники були зацікавлені в тому, щоб розширити
    Басіма як персонажа після його появи у Valhalla, створивши історію дорослішання. Ubisoft Bordeaux також прагнула
    уникнути рольових елементів в ігровому процесі, які широко використовувалися в останніх частинах серії, замість
    цього акцентуючи на стелсі, паркурі та вбивства — аспектах, які вважала основними в Assassin's Creed. Команда
    співпрацювала з кількома експертами та вивчала різні матеріали для реконструкції дизайну Багдада IX століття. Лі
    Мадждуб зобразив Басіма, а Брендан Анґелідес написав музичний супровід. Студія використала ігровий рушій Ubisoft
    Anvil для розробки проєкту. Assassin's Creed Mirage була випущена для Amazon Luna, Microsoft Windows, PlayStation 4,
    PlayStation 5, Xbox One та Xbox Series X/S у жовтні 2023 року. Порт для iOS буде випущено на початку 2024-го. Гра
    отримала загалом схвальні відгуки критиків. <br /><br /> Ігровий процес <br /><br /> Assassin's Creed Mirage є
    відеогрою від третьої особи в жанрі пригодницького бойовика з елементами стелса. Гравець контролює вуличного злодія
    Басіма ібн Ісхака та використовує паркур, щоб швидко пересуватися Багдадом, який розділений на чотири райони.
    Гравець виконує різноманітні завдання, щоби просуватися лінійним сюжетом, і використовує арсенал різної зброї та
    пристосувань, включно з прихованим клинком і димовими бомбами, щоби боротися проти ворогів. Також він може
    застосувати стелс для непомітного пересування та активувати «Орлиний зір», щоб дає змогу краще розпізнавати ворогів.
    Крім того, гравець має можливість змішуватися з натовпом і підкуповувати для цього окремі фракції для досягнення
    цілей. Басім має компаньйона Енкіду — птаха, за допомогою якого здійснюється розвідка навколишніх територій; на
    відміну від попередніх ігор, певні вороги можуть збити птаха стрілами. Гравець покращує здібності Басіма через
    спеціальне меню. У певних локаціях розташовані бюро Незримих, де гравець може обрати побічні квести, як-от порятунок
    або вбивство певного персонажа, і купити нові припаси або удосконалити зброю та пристосування. У грі доступні місії
    «Чорна скринька» з Assassin's Creed Unity (2014) та Assassin's Creed Syndicate (2015), під час яких гравець
    досліджує довкілля, щоб знайти різні способи досягти та усунути свої цілі. Гравець може придбати набори з різними
    косметичними предметами у внутрішньоігровому магазині. <br /><br />
  </span>
  <video controls width="600" height="650">
    <source src="./Video mirage/Mirage.mp4 " type="video/mp4" />
  </video>
</body>

</html>
<!DOCTYPE html>
<html lang="en">

<head>
  <meta charset="UTF-8" />
  <meta name="viewport" content="width=device-width, initial-scale=1.0" />
  <title>Document</title>
</head>

<body>
  <style>
    body {
      background-image: url("../img/1123549.jpg");
      background-repeat: no-repeat;
      background-size: cover;
    }
  </style>
  <span>Ubisoft Entertainment S.A. (укр. Убісофт Ентертеймент, раніше Ubi Soft) — французька компанія, яка займається
    видавництвом та розробкою відеоігор, зі штаб-квартирою в Монтреї (Сена-Сен-Дені), Франція. Компанія має
    представництва по всьому світі: 25 студій в 17 країнах світу, включаючи Канаду, Іспанію, Китай, США, Німеччину,
    Болгарію, Україну, Румунію, Італію, та філії у 26 країнах світу. Ubisoft є одним з найбільших ігрових видавців в
    Європі та США. <br /><br /> Історія <br /><br /> П'ятеро братів Гійемо заснували Ubisoft в 1986 році у Франції. Ів
    Гійемо скоро налагодив справи з Electronic Arts, Sierra On-Line та Microprose на видання їхніх ігор у Франції.
    Наприкінці десятиліття Ubisoft розширилася на інші ігрові ринки, включаючи США, Велику Британію та Німеччину. В 1994
    році Ubisoft відкрили свою студію з розробки ігор в Монреалі (Канада) яка пізніше стала їх головним офісом. В цьому
    ж році Мішель Ансель створив гру Rayman, головний персонаж якої, Рейман, з'являється в іграх Ubisoft дотепер. В 1996
    році Ubisoft відкрила додаткові офіси в Шанхаї та Монреалі. У 2000 році Ubisoft придбала американську студію Red
    Storm Entertainment, розробника ігор за мотивами книг Тома Кленсі. У 2001 році компанія придбала Blue Byte Software,
    відому по серії Settlers. 5 жовтня 2009 року Ubisoft викуповує маленьку студію Nadeo, засновану у 2000 році, яка
    відома за проєктами TrackMania, Virtual, ShootMania та QuestMania. У 2003 році співробітники компанії працювали вже
    у 22 країнах світу. Ubisoft створила багато успішних і нагороджених призами ігор, серед яких Assassin's Creed, Tom
    Clancy's Splinter Cell, Prince of Persia: The Sands of Time, XIII, Far Cry 2, Rayman 3, Tom Clancy's Rainbow Six 3:
    Raven Shield, Beyond Good & Evil і Watch Dogs. У 2002 - 2003 звітних роках дохід Ubisoft склав € 453 млн; за
    2003-2004 — € 508 млн і вже працювало понад 2350 співробітників. На початку 2000 Ubisoft намагалися вийти на ринок
    онлайнових ігор, спродюсувавши Uru: Ages Beyond Myst, The Matrix Online, і європейські та китайські операції для
    EverQuest. У лютому 2004, Ubisoft скасовують підтримку Uru і відмовляються від видання The Matrix Online. Через
    тиждень компанія анонсує покупку студії Wolfpack Studios, розробників MMORPG та Shadowbane, а в липні 2004, в Tom
    Clancy's Splinter Cell: Pandora Tomorrow випущеному на Xbox та PlayStation 2 з'являється революційний мультиплєєрний
    режим. 20 грудня 2004 року Electronic Arts (EA) придбала 19,9% компанії Ubisoft. У березні 2005 Ubisoft придбала
    MC2-Microids (Microids Canada) і поєднала їх з Ubisoft Montreal. В липні 2006 Ubisoft придбала права на серію Driver
    в Atari за € 19 мільйонів (USD $ 24 мільйонів), крім того, всі розробники з Reflections Interactive, що створювали
    Driver, стали співробітниками Ubisoft. 29 квітня 2008 року оголошено про заснування українського підрозділу —
    Ubisoft Ukraine. 3 травня 2011 компанія створила кіностудію Ubisoft Motion Pictures, ця компанія буде працювати над
    розробкою фільмів за мотивами ігор. У зв'язку з пандемією COVID-19 та, як наслідок, скасування щорічної відеоігрової
    виставки «Electronic Entertainment Expo» 2020 року,Ubisoft представила власний повністю цифровий захід під назвою
    «Ubisoft Forward», який має відбутися 12 липня 2020-го. У квітні 2021 року стало відомо, що компанія у рамках
    партнерства з компанією Nomadic Labs стане одним із вузлів-валідаторів екосистеми Tezos, продовжуючи власні
    дослідження застосування технології блокчейн у відеоіграх. </span>
</body>

</html>